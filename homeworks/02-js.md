# Házi feladat 02

    Sipos Miklós - 2024 - Kliensoldali fejlesztés

## JavaScript programozás

Valósítsa meg a következő leírásnak megfelelő szótanuló JavaScript programot.

## Elvárások, kikötések

Hozzon létre egy alkalmazást, amiben lehetőség van szavak letöltésére és megjelenítésére, amolyan szótanuló alkalmazáshoz hasonlóan. Alkalmazzon rétegzett elveket a megfelelő osztályok és modulok felhasználásával. A stílusokhoz használjon Bootstrap-et.

### API felhasználás

A szavakat erről az API-ról [`https://siposm.hu/wordsAPI/getWords`](https://siposm.hu/wordsAPI/getWords) lehet letölteni. Letöltést követően tárolja el őket localStorage-ben.

Egy szó az alábbi tulajdonságok mentén épül fel.

```json
{
  "guid": "6098d01bbcfcc",
  "hungarian": "alma",
  "english": "apple",
  "point": 5,
  "image": "https://picsum.photos/200",
  "category": "food"
}
```

### Megjelenítés

A letöltött szavak jelenjenek meg táblázatos formában a következő oszlop sorrendben:

- image
- magyar
- angol helyett egy input mező jelenjen meg ahova a magyar szó angol megfelelőjét tudjuk beírni
- point
- category

### Kiértékelés

A táblázat felett legyen egy nagy zöld gomb GRADE felirattal, amelyre rányomva:

- nézze végig az összes szót és a melléjük írt inputmező értékét
- amennyiben a magyar szónak megfelelő angol szót írtuk be, akkor jelölje meg valamilyen zöld színnel (keret, szövegszín, badge stb.) a választ / sort
- amennyiben a magyar szónak NEM megfelelő angol szót írtuk be, akkor jelölje meg valamilyen piros színnel (keret, szövegszín, badge stb.) a választ / sort
- számoljuk ki, hogy hány pontot ért el a játékos / felhasználó (a pontszám nem az eltalált szavak darabszáma, hanem az adott szó pontszámértéke alapján kalkulálódik!), majd ezt egy modal ablakon jelenítsük meg
- az eltalált és nem eltalált szavakat mentse el localStorage-ba külön-külön, hogy igény esetén új tanulást lehessen indítani a nem eltalált szavakból

### Kategóriák szűrése

A táblázat felett legyen egy rész ahol programozottan (tehát a programkódból dinamikusan) legyenek gombok létrehozva minden egyes kategóriára, ismétlődés menetesen. Ezek valamelyikére kattintva csak azok a szavak jelenjenek meg a táblázatban, amelyeknél a gomb kategóriája megegyezik a szó kategóriájával. Legyen fixen egy "ALL" gomb, amely minden kategóriát visszaállít.

### GDPR tájékoztató

Az oldal alján rögzített pozícióval jelenjen meg egy Bootstrap alert doboz, amelyben GDPR tájékoztatásra és elfogadásra alkalmas tartalom jelenjen meg. Amennyiben a felhasználó elfogadja vagy elutasítja ezeket, úgy cookie-ban vagy localStorage-ban tárolja el a választását és többször (ismételt oldallátogatáskor) már ne jelenítse meg ezt a dobozt.
